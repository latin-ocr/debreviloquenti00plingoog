IV. De verborum omissione.

Sed accedamus nunc ad verborum omissionem, de qua
scilicet iam disseruerunt alii viri doctissimi1). Attamen si denuo
hanc rem pertractaturus sum, non rem actam agere* videor,
praesertim cum illi (Muel. Grasb. Mayh.) minus subtiliter dis·
tinxerint singula capita, Draegerus autem quamquam per multas
paginas plurimos scriptores Romanos in quaestionem revocat
subtilissimasque iacit distinctiones, tamen ex Plinianis scriptis
modo unum vel alterum alferat exemplum. Estne tandem
Plinius non adnumerandus testibus orationis prosaicae, ut in
progressu historiaque linguae Latinae non obtineat suum locum?
Est sane5 nam omnia scripta Latina neque vero minus opus
naturalis historiae observatione digna et a nobis si plene pro·
positum nostrum tractare volumus, perscrutanda sunt3 atque
haec disputatiuncula illam syntaxim, quae vocatur, linguae
Latinae a Draegero scriptam multis ex Plinii scriptis collectis
exemplis augeri posse demonstrabit.

Sed procedamus ad propositum nostrum atque primum
quidem ad ea verba, quae in brevibus enuntiatis omittuntur
neque alia ulla dictione indicantur.

1) supplendae sunt formae verbi esse.

De verbo esse simpliciter omisso hoc loco agere in animo
non habe0, cum hanc rem iam multi viri doctissimi tractaverint2);
hoc tantum dicturus sum, quod quidem maxime sit memora-
bile, quibus in locis

1) I. Mueller l. 1., L. Grasberge'r, C. Mayhollius atque A. Draeger
l. l. 2Ι p. 195.

2) L. Grasberger l. l. p. 12sq., 1. Mueller l. l. p. 80, C. May-
holfius l. l. p. 28 sq.

 

